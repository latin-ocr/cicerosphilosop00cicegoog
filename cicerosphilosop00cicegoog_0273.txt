-257 —-

Dianae, quod in suo regno pulcherrimumnatum esset
illo anno, immolavit Iphigeniam, qua nihil erat eo
quidem anno natum pulchrius? Promissum potius non
faciendum quam tam taetrum facinus admittendum
fuit. Ergo et promissa nonfacienda non numquam,
neque semper deposita reddenda. Si gladium quis
apud te sana mente deposuerit, repetat insaniens,
reddere peecatum sit, officium non reddere. Quid? si
is, qui apud te pecuniam deposuerit, bellum inferat
patriae, reddasne depositum? Non cred03 facias enim
contra rem publicam, quae debet esse carissima. Sic
multa, quae honesta natura videntur esse, temporibus
fiunt non honesta, faeere promissa, stare conventis,
reddere deposita commutata utilitate fiunt non honesta.
Ac de iis quidem, quae videntur esse utilitates contra
iustitiam simulatione prudentiae, satis arbitror dictum.

, Sed quoniam a quattuor fontibus honestatis primo 96
libro officia duximus, in eisdem versemur, cum do-
cebimus ea, quae videantur esse utilia neque sint,
quam sint virtutis inimica. Ac de prudentia quidem,
quam vult imitari malitia, itemque de iustitia, quae
semper est utilis, disputatum est. Reliquae sunt
duae partes honestatis, quarum altera in animi ex·
callentis magnitudine et praestantia cernitur, altera in
conformatione et moderatione continentiae et tempe-
rantiae.

Utile videbatur Ulixi, ut quidem po'e'tae tragici pro· 299
diderunt (nam apud Homerum, optumum auctorem,
talis de Ulixe nulla suspicio est), sed insimulant eum
tragoediae simulatione insaniae militiam subterfugere
voluisse. Non honestum consilium, at utile, ut aliquis
fortasse dixerit, regnare et Ithacae vivere otioso cum
parentibus, cum uxore, cum filio. Ullum tu decus in
cotidianis laboribus et periculis cum hac tranquillitate
conferendum putas? Ego vero istam contemnendam
et abiciendam, quoniam, quae honesta non sit, ne uti-
lem quidem esse arbitror. Quid enim auditurum putas(

wetbertus, bic. pillulam). &brittas 17

 

