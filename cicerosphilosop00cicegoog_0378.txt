-362—

fundus aut quae talis animi figura intellegi potest
aut quae tanta omnino capacitas? An inprimi quasi
ceram animum putamus, et esse memoriam signatarum
rerum in mente vestigia? Quae possunt verborum,
quae rerum ipsarum esse vestigia, quae porro tam
inmensa magnitudo, quae illa tam multa possit
effingere? Quid? illa vis quae tandem est, quae in-
vestigat occulta, quae inventio atque cogitatio dicitur?
aa Ex hacne tibi terrena mortalique natura et caduca
concreta ea videtur, aut qui primus, quod summac
· sapientiae Pythagorae visum est, omnibus rebus im·
posuit nomina, aut qui dissipatos homines congrega·
vit et ad societatem vitae convocavit, aut qui sonos
vocis, qui infiniti videbantur, paucis litterarum notis
terminavit, aut qui errantium stellarum cursus, prae·
gressiones, institiones notavit? Omnes magni, etiam
superiores, qui fruges, qui vestitum, qui tecta, qui
cultum vitae, qui praesidia contra feras invenerunt,
aquibus mansuefacti et exculti a necessariis artificiis

ad elegantiora defluximus. Nam et auribus oblectatio
magna parta est inventa et temperata varietate et
natura sonorum, et astra suspeximus cum ea, quae
sunt infixa certis locis, tum illa non re, sed vocabulo

errantia, quorum conversiones omnisque motus qui
animo vidit, is docuit similem animum suum eius

aa esse, qui ea fabricatus esset in caelo. Nam cum
Archimedes lunae, solis, quinque errantium motus in
sphaeram inligavit, effecit idem, quod ille, qui in
Timaeo mundum aedificavit, Platonis deus, ut tardi·
tate et celeritate dissimillimos motus una regeret
conversio. Quod si in hoc mundo fieri sine deo non
potest, ne in sphaera quidem eosdem motus Archi·
medes sine divino ingenio potuisset imitari.

ἐξ Mihi vero ne haec quidem notiora et inlustriora
carere vi divina videntur, ut ego aut po'e'tam grave
plenumque carmen sine caelesti aliquo mentis instinctu
putem fundere, aut eloquentiam sine maiore quadam

 

