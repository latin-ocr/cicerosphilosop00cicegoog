..440-

pleri negant3 hi autem sine iis esse nullam putant
aut, si sit beata, beatissimam certe negant. Nos
autem volumus beatissimam, idque nobis Socratica
illa conclusione confirmatur. Sic enim princeps illc
philosophiae disserebat: qualis cuiusque animi adfectus
esset, talem essc bominem, qualis autem homo ipse
esset, talem eius essc orationem orationi autem facta
similia, factis vitam. Adfectus autem animi inbono
viro laudabilis, et vita igitur laudabilis boni viri, ct
honesta ergo, quoniam laudabilis. Ex quibus bonorum

48 beatam vitam esse concluditur. Etenim, pro deorum
atquc hominum fidem! parumne cognitum est superi·
oribus nostris disputationibus, an delectationis et otii
consumendi causa locuti sumus sapientem ab omni
concitatione animi, quam perturbationem voco, semper
vacare, semper in animo eius esse placidissimam
pacem? Vir igitur temperatus, constans, sine metu,
sine aegritudine, sine alacritate ulla, sine libidine
nonne beatus? at semper sapiens talis, semper igitur
beatus. Iam vero qui potest vir bonus non ad id,
quod laudabile sit, omnia referre, quae agitquaeqne
sentit? refert autem omnia ad beate vivendum3 beata
igitur vita laudabilis, nec quicquam sine virtute lau·

1,dabile3 beata igitur vita virtute conficitur.

49 Atque hoc sic etiam concluditur: Nec in misera
vita quicquam est praedicabile aut gloriandum nec in
ea, quae nec misera sit nec beata. Et est in aliqua¹
vita praedicabile aliquid ct gloriandum ac prae se
ferendum, ut Epaminondas:

Consiliis nostris laus est attonsa Laconum,

ut Africanus:

A sole exoriente supra Maeotis paludes
Nemo est, qui factis aequiperare queat.

50 Quod si est, beata vita glorianda et praedicanda et
prae se ferenda est3 nihil est enim aliud, quod prae·

ἱ

 

