-376-

omnium rerum humanarum contemptione ao despi-
„. aientia et in omni virtute ponamus. Nam nunc qui-
dem cogitationibus mollissimis effeminamur, ut, si
ante mors adventet, quam Chaldaeorum promissa con-
secuti sumus, spoliati magnis quibusdam bonis, inlusi
oa destitutique videamur. Quodsi exspectando et desi-
derando pendemus animis, cruciamur, angimur, pro
di inmortales! quam illud iter iucundum esse debet,
quo confecto nulla reliqua cura, nulla sollicitudo fu-
tura sitl Quam me delectat Theramenes! quam elato
animo est! Etsi enim flemus, oum legimus, tamen
non miserabiliter vir clarus emoritur. Qui cum con-
iectus in carcerem triginta iussu tyrannorum venenum
ut sitiens obduxisset, reliquum sio e poculo eiecit, ut
id resonaret, quo sonitu reddito adridens ‘Propino',
inquit, ‘hoc pulchro Critiae’, qui in eum fuerat
taeterrimus. Graeci enim iu conviviis solent nomi·
nare, cui poculum tradituri sint. Lusit vir egregius
extremo spiritu, oum iam praecordiis conceptam mortem
contineret, vereque ei, cui venenum praebiberat, mor·
tem eam est auguratus, quae brevi consecuta est.
9⁷ Quis hanc maximi animi aequitatem in ipsa morte
laudaret, si mortem malum iudicaret? † Vadit enim
in eundem carcerem atque in eundem paucis post
annis scyphum Socrates eodem scelere iudicum, quo
tyrannorum Theramenes Quae est igitur eius oratio,
qua facit eum Plato usum apud iudices iam morte
multatum?

41 ‘Magna me', inquit, ‘spes tenet, iudices, bene mihi
evenire, quod mittar ad mortem. Necesse est enim
sit alterum de duobus, ut aut sensus omnino omnes
mors auferat aut in alium quenda-m locum ex his
locis morte migretur. Quam ob rem, sive sensus ex-
tinguitur morsque ei somno similis est, quinon num-
quam etiam sine visis somniorum placatissimam quietem
adfert, di boni, quid lucri est emori! aut quam multi
dies reperiri possunt, qui tali nocti anteponantur, cui

 

